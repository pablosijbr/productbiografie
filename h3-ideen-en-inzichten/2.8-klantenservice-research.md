---
description: >-
  Klantenservice is de afdeling waar klanten terecht komen met vragen via
  telefoon, mail of chat.
---

# 3.7 - Klantenservice onderzoek

## Redenen van contact met klantenservice

Door langs te gaan bij een klantenservice medewerker is achterhaald wat top 11 redenen zijn van contact. 

Dit is de volgende lijst:

1. Bezorgklachten
2. Digitale dienstverlening, klanten hebben vragen over het inloggen op hun \(mobiele\) apparaten.
3. Aanvraag nieuwe abonnementen, ook de klanten die een actie code hebben gekregen met 10% extra korting bellen ons ipv naar de actie site te gaan. Ze willen bv extra info of zijn niet handig met de computer.
4. Vakantiemeldingen. Omdat ze het ingewikkeld vinden.
5. Mensen die bellen ivm een prijsverhoging na een actie. Soms hebben ze al gestorneerd omdat ze niet op de hoogte van de regel wederzijdse opzegging. Een melding op de accountpagina zou handig zijn.
6. klanten bellen die geen bevestiging hebben ontvangen van het bij retentie aangevraagde abo.
7. Betalingsachterstanden. Klanten ontvangen geen krant meer ivm een achterstallige betaling en bellen ons. Dit heeft soms ook te maken met de verschuivingen van de betaalmomenten door de maanden heen agv de betalingen per 29 kalenderdagen.
8. Bestaande klanten die bellen omdat ze graag minder willen betalen. Hebben bv van hun buurman gehoord dat deze veel minder betaald.
9. Klanten die een product bestellen bij de webwinkel en het product is nog niet gearriveerd.
10. Mensen die niet snappen dat ze ingelogd moeten zijn om mee te kunnen doen aan een clubactie.
11. Studenten die een studie abo willen aanvragen. Kunnen dit niet vinden op de site of willen extra info.

Vervolgens is ook gevraagd wat redenen zijn om de krant op te zeggen.

1. Grootste categorie is kosten. Iedereen krijgt korting behalve ik.
2. Of de factor tijd. Geen tijd meer voor de krant &gt; “lees het dan in het weekend”
3. Overstappen naar andere abo vorm. bijv krant alle dagen op papier &gt; naar weekend abo

## Pijnpunten achterhalen via klantenservice chat

Er zijn 3 gesprekken aangegaan met medewerkers via de chat van de klantenservice. Hier zijn veel interessante inzichten uitgekomen.

De gesprekken zijn terug te lezen via de volgende links.  
[Joelle  
](https://drive.google.com/open?id=1iRCFmfuUF1UWZ5Iw5cGBy05HT5u1bFN8)[Kevin](https://drive.google.com/open?id=1E35vi2AXUn4QGSqQiz4SyaR9dSSAd275)  
[Saro](https://drive.google.com/open?id=1Zfe28Wo3yCc5hcCXfWaURC5KGMcYlDph)  
[Menno](https://drive.google.com/open?id=1Vlw3z8VfB6TtoC_kbvqokmB3c31AVQkh)

### Bevindingen

Uit de gesprekken zijn onderwerpen/problemen gehaald die klantenservice medewerkers veel terug zien komen. Deze onderwerpen zullen inzicht geven in de pijnpunten van de klant. Maar ook wat de medewerkers graag verbeterd zien. Uiteindelijk zal door deze inzichten verbeterde UX ontstaan wat resulteert in de klant helpen met het oplossen van problemen of het zoeken van een vraag. En daarbij dus de klantenzorg verbeteren.

* Account aan facebook en email gekoppeld zorgt voor fouten bij het inloggen
* Veel abonnees vinden chatten sneller dan telefonisch contact
* Gebruik van de digitale krant op de tablet &gt; onbewust met een ander email ingelogd waardoor het niet meer werkt.
* Via chat vakanties doorgeven
* Via chat klachten doorgeven
* Bezorgklachten.
* Financieel overzicht mist
* Betalingen zijn onduidelijk. Wanneer is de volgende afschrijving. De volgende afschrijving is na een x aantal leveringen. Het gaat niet per maand, maar per leveringen.  Bij klacht of opschorting wordt de nieuwe periode dus verlengt. 
* Een 2 jarig contract betekent niet 2 jaar lang de krant. Doordat de periodes steeds verschuiven. Je contractduur loopt af wanneer alle x aantal periodes geleverd zijn. 24 periodes \(24 maanden\) van 25 kranten.
* Contract duur uitdrukken in periodes, niet in maanden.
* Inzicht in het soort abonnement.
* Informatievoorziening over de vakantie service
* Onduidelijk dat je met 1 email adres kan inloggen ipv meerdere. Vele hebben meerdere profielen, maar op 1 profiel is het abonnement gekoppeld.
* Binnen een gezin willen ze inloggen op verschillende devices. Maar dan kan er maar 1 email gebruikt worden.
* Inloggen voor digitale krant en Mijn AD is aparte inlog.
* Missende notificatie bij storing of ander nieuws.
* Vragen voor de redactie &gt; dan krijgen ze contact gegevens want die kunnen zij niet zelf vinden
* Willen opzeggen via de chat
* Inzicht in wanneer kortingsabonnement komt te vervallen. Per wanneer gaat het over in het normale tarief.
* Lastig om aan een persoon van 80 uit te leggen hoe de digitale krant werkt.
* Gebruikersnaam ipv email is duidelijker voor de klant
* Trage bevestigingen via mail
* Doorsturen van een digitale voucher om te krant te lezen werkt soms niet.

Er komt naar voren dat er ook veel technische zaken zijn die niet goed gaan. De medewerkers denken wel actief mee in het oplossen van problemen voor de klant. Zij moeten namelijk elke dag dezelfde problemen aanhoren. Het zou fijn zijn als dit digitaal natuurlijk al verbeterd wordt.



## Conclusie

Aan de hand van deze bevindingen wordt het duidelijk waar de gebruiker tegenaan loopt aldus de klantenservice. De klantenservice is een betrouwbare bron, omdat zij dagelijks te maken hebben met abonnees en hun vragen/problemen.

Er zijn enkele features die toegevoegd moeten worden, om zo de abonnee meer te 'ontzorgen'. Ook het uitbreiden van de informatievoorziening is een punt van aandacht. Daarnaast zijn er ook veel technische aspecten waar ik als designer niks aan kan veranderen. Dat is meer een back-end verhaal.

