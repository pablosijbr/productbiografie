---
description: >-
  Hoe de opdracht in eerste instantie begrepen werd en langzamerhand veranderde
  naar de uiteindelijke visie.
---

# 1.2 - Omvorming opdracht

## Aanleiding

Onderstaand verhaal is later tijdens het project, begin april, geschreven. Het is ook intern gecommuniceerd en dus zo geformuleerd dat het voor hen goed te begrijpen is. Het communiceert aan de hand van verschillende situaties hoe het project is vervormd tot de huidige situatie. Het doel van dit verhaal is om te kijken of we nog op een lijn zaten en of het helder is wat er ontwikkeld wordt.

## Situatie 1

Probleem vanuit de Persgroep:

Bezoekers van AD.nl, die op de knop 'abonneren' drukken, komen op een pagina met abonnementsaanbiedingen terecht. Voor een deel van deze bezoekers, de abonnees van het AD,  is dit niet de pagina waarop zij de antwoorden kunnen vinden, die zij zoeken. Daarom is er op deze pagina een knop 'ik ben al abonnee' geplaatst. Deze knop stuurt ze nu door naar de de pagina van Klantenservice, [ad.nl/service](http://ad.nl/service). Abonnees zien ook dat zij teveel betalen \(hun contract is afgelopen, hierdoor maandelijks opzegbaar en omgezet naar het reguliere tarief\). Zowel abonnees als niet abonnees drukken op deze ‘ik ben al abonnee’ knop.

Op de service pagina staan alle vragen \(FAQ's\) en telefoonnummers. Echter steeds meer abonnees komen in actie, en nemen contact op met klantenservice. Mede door toenemende wervingscommunicatie op de nieuwssite AD.nl. Dit leidt tot toenemende druk en een toenemend aantal retentie gesprekken. 

Daarnaast ontbreekt er een voordeel pagina die de abonnees serviced en hun loyaliteit verhoogd. Er zijn veel voordelen te halen als abonnee, maar die zijn moeilijk te vinden. Daardoor ontstaat er het gevoel dat zij minder gewaardeerd zijn dan de bedoeling. Hierdoor loop je triggers mis die ervoor zorgen dat de abonnee een up-sell of een cross-sell doet. Of zelf hun abonnement opzeggen. Er moet een pagina komen waar het AD zijn ‘etalage’ kan tonen en die er voor zorgt dat er meer sales ontstaan en minder abonnement opzeggingen zijn. 

2 problemen dus op te maken uit dit verhaal:

* De flow van de ‘ik ben al abonnee’ knop werkt niet zoals verwacht.
* Missende voordeel pagina voor abonnees

Doelen:

* Abonnees behouden en servicen
* ‘Waarde’ verhogen
* Loyaliteit verhogen
* Up- en cross sells stimuleren
* Transparante en flexibele omgeving maken

## Situatie 2

“De ‘ik ben al abonnee’ knop doet niet wat er van verwacht wordt. Hier een 'voordeel pagina' achter hangen lost het probleem op.”  = een oppervlakkige statement. Het is complexer dan dat.

Ik trek het breder dan dit. Ik zie dat de flow, en daarmee de Customer Experience, in zijn geheel verbeterd kan worden. De opdracht in eerste instantie is teveel gericht op verkoop en behouden. Mijn product wordt user centered. Oftewel gericht op de gebruiker en hun een optimale ervaring bieden.

Iteratie design challenge: “Hoe kan het Algemeen Dagblad voor zijn abonnees, de flexibiliteit en transparantie verbeteren, waardoor de loyaliteit en het ‘premium’ gevoel van bestaande en nieuwe abonnees verhoogd wordt?” [versie 2.0](1.1.2-design-challenge.md#design-challenge-evolutie)

De focus is hier gelegd op bestaande abonnees, maar ook nieuwe gebruikers die kunnen zien wat er te halen valt. Bij deze situatie is er een flowchart gemaakt die inzicht geeft in hoe de pagina's met elkaar verbonden zijn, en welke pagina's er bijkomen.

[Zie flowchart](../h3-ideen-en-inzichten/flowcharts.md)



## Situatie 3

Voorgaande design challenge bevat te veel loze en vage termen. Het is niet specifiek genoeg. De term Customer care wordt geïntroduceerd. Waaruit de volgende design challenge was ontstaat:

“Hoe kun je middels aanpassingen op de website van het Algemeen Dagblad de ‘customer care’ verbeteren, waardoor de behoeftes van bestaande abonnees zo goed mogelijk worden gediend.” [versie 3.0](1.1.2-design-challenge.md#design-challenge-evolutie)

Waarbij er een poging is gedaan om deze term beter uit te leggen:   
“Hoe kan het Algemeen Dagblad voor haar abonnees, de behoeftes omtrent klantvraagstukken en informatievoorziening binnen haar online omgeving verbeteren, waardoor zij zoveel mogelijk ontzien worden van tijdsintensieve handelingen?” [versie 3.1](1.1.2-design-challenge.md#design-challenge-evolutie)

Doelen:

- Het doel is een omgeving te maken waarbij de gebruiker terecht kan met welke vraag dan ook en zelf aan de knoppen kan draaien.

- Meer toegevoegde waarde creëren, zodat zij o.a. meer gaan inloggen en het gevoel krijgen van "wat een toffe club", oftewel een premium gevoel krijgen.

## Situatie 4

Door de weken heen is de opdracht in een net iets ander jasje gegoten en gevormd. Waarbij de focus dus lag op het zo goed mogelijk dienen van de abonnees door een optimale online ervaring te bieden. Met als secundaire doel hun te behouden als abonnee. Maar wat is dan precies het dienen. Waarin worden zij gediend?

Uiteindelijk is er tot de conclusie gekomen dat het probleem deels ligt in de flow. Dus hoe de abonnees worden gestuurd wanneer zij ingelogd zijn of een vraag hebben. Daarnaast is de ‘Mijn AD’ omgeving niet makkelijk in gebruik. Het gebruik van de service pagina kost ook veel moeite. Er is een verspreide informatie voorziening geconstateerd. De kwaliteit van de klantenzorg straalt niet uit wat bij de kwaliteit van de krant past.

**Conclusie:** De abonnee kan beter worden geholpen wanneer het aankomt op klantenzorg omtrent profiel en service. Waarbij klantenzorg dus staat voor Customer care. 

**Iteratie design challenge:**

“Hoe kun je middels aanpassingen op de web site van het Algemeen Dagblad, de klantenzorg voor abonnees verbeteren.” [versie 4.0](1.1.2-design-challenge.md#design-challenge-evolutie)

Sidenotes:

- Meer aandacht geven aan de bestaande klant. Die komen vaker terug en kopen waarschijnlijk iets.  
- De abonnee het gevoel geven dat het AD er voor hun is. En dat zij niet aan hun lot zijn overgelaten.  
- Laat de klant van je houden en bouw een diepere relatie met hun op.  
- De service beter maken door knelpunten in kaart te brengen en vervolgens digitaal te verbeteren.  
- Behouden van de klant = sleutel tot groei.  
- Betere band met klant = hogere kans op up-sell of cross sell.

Doelen:

* Gebruikerservaring verbeteren
* Klantenzorg verbeteren
* Abonnees zo goed mogelijk dienen

Oplossing product:

Verbeterde ‘Mijn AD’ omgeving waarbij profiel + service meer betekenis gaan krijgen en bijdraagt in het zo goed mogelijk dienen van de klant bij vraag en wijziging. En daarmee het gevoel bij de klant creëren dat zij gewaardeerd worden, en dus een betere band opbouwt. De abonnee moet zelf aan de knoppen kunnen zitten binnen zijn account omgeving. Verbeterde profiel aanduiding op home, zodat er meer engagement ontstaat. Ook de diensten moeten beter opvallen. En kijken naar plekken op de site waarbij er beter aangeduid kan worden dat het te regelen is als abonnee in de ‘Mijn AD’ omgeving. 



**Bekijk de probleemsituatie volgens de laatste en finale situatie.**

{% page-ref page="1.1.1-probleemsituatie.md" %}



