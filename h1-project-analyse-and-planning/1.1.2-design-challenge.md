---
description: >-
  De design challenge formuleert de opdracht zo concreet mogelijk in een zin.
  Gedurende het project zal al het onderzoek en het eindproduct hier op
  gebaseerd zijn.
---

# 1.4 - Design challenge

## Finale Design challenge

De hoofdvraag luidt als volgt:

> "Hoe kan de online omgeving van het Algemeen Dagblad worden geoptimaliseerd, zodat abonnees een verbeterde klantenzorg omtrent account en service krijgen?"

Om de hoofdvraag zo duidelijk mogelijk te maken worden de nodige termen toegelicht.  


**Online omgeving:** In plaats van de term website te gebruiken wordt 'online omgeving' gebruikt. Dit heeft als reden dat bij de term website al snel gedacht wordt aan de nieuwssite van het AD. De opdracht richt zich niet op het nieuwsgedeelte van de site, maar op account en service. De term online omgeving zorgt voor wat meer ruimte, maar tegelijkertijd wordt het wel afgebakend tot het digitale gebied.

**Geoptimaliseerd:** Hoe kan de online omgeving zodanig worden aangepast, dat de klantenzorg wordt verbeterd. Het doel van De Persgroep is het bieden van een verbeterde online ervaring voor hun gebruikers. 

**Klantenzorg:** Customer care of klantenzorg betekent hoe goed er voor de klanten gezorgd wordt tijdens de interactie met het product. In plaats van richten op verkoop, wordt er daadwerkelijk gedacht aan de klant. Luisteren naar hun behoeftes, en een zo prettig mogelijke ervaring creëren. In veel gevallen gaat customer care een stap verder dan de standaard customer service, door een emotionele connectie op te bouwen.

**Account en service:** Om de opdracht af te bakenen wordt er vermeld dat het de klantenzorg betreft omtrent account en service. Hiermee wordt bedoeld alles dat te maken heeft met klanten die een profiel hebben aangemaakt op het AD en een eigen omgeving hebben. Of een vraag/probleem hebben en dit willen oplossen via de servicepagina. Dus het stukje service wat er geboden wordt aan abonnees.

## Design challenge evolutie

Over de maanden heen is de hoofdvraag meerdere keren geherformuleerd en verscherpt. Dit komt mede doordat de opdracht veranderde en door het verwerken van feedback. 

Halverwege maart was de opdracht al veel duidelijker, alleen was het formuleren in een juiste vraag nog een uitdaging. Dat de design challenge niet goed geformuleerd was, had geen invloed op het begrijpen van de opdracht.

In de lijst hieronder is inzichtelijk gemaakt hoe de hoofdvraag is veranderd in de loop van tijd.



| **21 februari:** Hoe kan het AD, door middel van een interactieve ervaring, voor zijn abonnees een omgeving creëren die focused op after-sales, waarbij de waarde van een abonnee verhoogd wordt? | De nadruk ligt hier op after-sales en worden er termen gebruikt die moeilijk te snappen zijn. |
| --- | --- | --- | --- | --- | --- | --- |
| **23 februari:** Hoe kan het Algemeen Dagblad voor haar abonnees, een omgeving creëren die hun loyaliteit en transparantie vergroot, waardoor de omzetwaarde door middel van upselling en cross-selling wordt verhoogd? | Hier worden termen gebruikt die niet duidelijk zijn, waarbij de focus ook te veel op sales ligt. |
| **13 maart:** Hoe kun je voor bestaande abonnees van het Algemeen Dagblad, de informatievoorziening en gebruikerservaring verbeteren, waardoor zij zo goed mogelijk opgevangen en gediend worden.  | De focus ligt nu op de gebruiker. Maar de vraag is nog erg breed en niet duidelijk wat er met 'dienen' bedoeld wordt. |
| **14 maart:** Hoe kun je \(middels aanpassingen\) op de website van het Algemeen Dagblad de ‘Customer care’ verbeteren, waardoor de behoeftes van bestaande abonnees zo goed mogelijk worden gediend. | De term Customer care wordt geïntroduceerd. Wat nader toegelicht zou worden in een deelvraag. Wat zijn precies de behoeftes van de bestaande abonnee dan?  |
| **26 maart:** Hoe kan het Algemeen Dagblad voor haar abonnees, de behoeftes omtrent klantvraagstukken en informatievoorziening binnen haar online omgeving verbeteren, waardoor zij zoveel mogelijk ontzien worden van tijdsintensieve handelingen?  | De 'behoeftes' worden hier beter toegespitst. Ook de gewenste oplossing wordt nu omschreven. Maar het bevat te veel details op deze manier. |
| **2 april:** Hoe kan het Algemeen Dagblad voor haar abonnees, de online ervaring omtrent service vraagstukken en informatievoorziening optimaliseren, om hen zo goed mogelijk te dienen. | De vraag is compacter gemaakt. |
| **12 april:** Hoe kan de online omgeving van het Algemeen Dagblad worden geoptimaliseerd, zodat abonnees een verbeterde klantenzorg omtrent account en service krijgen? | Er is toegevoegd om wat het draait, de 'online omgeving'. Ook het onderwerp is meer toegespitst. Namelijk account en service. Sommige delen zullen nog steeds moeten worden toegelicht in deelvragen. |



